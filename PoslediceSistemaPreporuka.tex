\section{Posledice masovne izloženosti sistemima preporuka}
\label{sec:posledice_masovne_izloženosti 1}


Internet koristi 5.18 milijardi ljudi(64.6\% populacije) u proseku 6.5 sati dnevno, dok je prosečno vreme koje korisnik dnevno provede na društvenim mrežama 2.4 sata. Sve starosne grupe dele isti glavni razlog korišćenja interneta - pronalaženje informacija. U zavisnosti od starosne grupe 30\%-37\% korisnika koristi društvene mreže najpre za čitanje vesti \cite{Kemp_2023}.

Imajući u vidu ovu statistiku, možemo da zaključimo da internet i društvene mreže, zajedno sa svojim sistemima preporuke, zasigurno imaju uticaj na populaciju. Posledice ovog uticaja i ispravnosti informacija kojima korisnici imaju pristup se ogledaju u mentalnom zdravlju ljudi, politici i sistemskoj agresiji \cite{Ledger_of_Harms}.


\subsection{Posledice po ispravnost informacija}
\label{subsec: posledice_informacije 1}


\subsubsection{Problem neispravnosti informacija}
\label{subsec: problem_informacije 1}


Sistemi preporuke prikazuju korisniku sadržaj za koji je predviđeno da ima najveću verovatnoću da mu privuče pažnju na osnovu raznih metrika i modela. U sadržaju koji će se potencijalno prikazati korisniku se nalaze i dezinformacije - netačne informacije koje imaju zadatak da zavaraju onog ko na njih naiđe, i lažne vesti - dezinformacije koje se predstavljaju kao cela ili deo vesti.

Problem nastaje kada veliki broj ljudi dođe u kontakt sa istim dezinformacijama i lažnim vestima i tada dolazi do loše informisanosti javnog mnjenja i samim tim nemogućnosti da se reaguje adekvatno u situacijama poput klimatskih promena ili epidemije. Uticaj sistema preporuke na ovaj problem je veliki zato što se preko njih lažne vesti šire šest puta brže nego istinite \cite{Vosoughi_Roy_Aral_2018}. Ovo se dešava zbog česte šokantnosti informacija i senzacionalnih naslova koji prate lažne vesti i samim tim veće verovatnoće da će korisnik biti zainteresovan za iste.
Lažne vesti češće prouzrokuju bes kod korisnika nego istinite \cite{Lu_2020} čime se još više ubrzava širenje dezinformacija \cite{Vosoughi_Roy_Aral_2018}.

Pored dezinformacija i lažnih vesti, u određenim grupama često se šire i teorije zavere koje smanjuju verovanja ljudi u naučne činjenice i imaju loš uticaj na socijalno ponašanje \cite{van_der_Linden_2015}.

Postojanje botova čiji je cilj širenje dezinformacija, lažnih vesti i teorija zavera dodatno otežava rešavanje ovog problema. 45\% objava na Twitter-u o Covid-19 virusu je bilo postavljeno od strane botova \cite{NPR_2020} i automatska i ručna provera činjenica (eng.~{\em fact checking}) nije u mogućnosti da se nosi sa time \cite{Jon-Patrick_Allem}.

O posledicama po ispravnost informacija govori da je po istraživanju sa Oxford-a u 22 miliona ispitanih objava više bilo dezinformacija, lažnih vesti i teorija zavere nego tačnih informacija \cite{Howard}.


\subsubsection{Potencijalno dobar uticaj}
\label{subsec:potencijal_informacije 2}


Ako bi velika moć za širenje objava, informacija i vesti sistema za preporuku mogla biti iskorišćena za propagiranje činjenica, otkrića i bitnih događaja uticaj na populaciju bi takođe bio veliki, ovaj put u pozitivnom smislu. Sistemi za preporuku bi imali udela u obrazovanju stanovništva i širenju bitnih i najvažnije istinitih informacija.

Da bi došlo do toga potrebno je rešiti problem dezinformacija, koji današnja provera činjenica (eng.~{\em fact checking}) većinski nije u stanju da reši. Jedan od predloga za rešavanje ovog problema je uključivanje uspešnih strategija za upravljanje dezinformacijama iz istraživanja socijalnih nauka u modele sistema preporuka  \cite{fernandez2020recommender}.


\subsection{Posledice po demokratsko funkcionisanje}
\label{subsec: posledice_demokratija 2}


\subsubsection{Problem političke segregacije i pada demokratije}
\label{subsec: problem_demokratija 1}


Način na koji sistemi preporuke mogu da utiču na politiku je širenjem propagande. Nadovezujući se na prethodni pasus, propaganda je informacija(često dezinformacija) čiji je cilj da utiče i izmanipuliše javnost radi ostvarenja nekog političkog cilja.

Problem opet nastaje kada veliki broj ljudi dođe u kontakt sa propagandom jer se u tom slučaju fokus javnog mnjenja okreće ka često lošem pravcu za društvo. Pored propagande, problem uvećavaju i polarizujući sadržaji koji su namenjeni da stvore razdor i segregaciju u narodu \cite{Ledger_of_Harms}. Pošto su sistemi preporuke društvenih mreža konfigurisani tako da ostvare maksimalnu interakciju sa korisnikom, a sadržaj sa političkim protivnicima ima 67\% više šanse da bude podeljen \cite{Rathje_Van_Bavel_van_der_Linden_2021}, opet se dolazi u situaciju da sistemi preporuka utiču na ovaj problem širenjem polarizujućeg političkog sadržaja.

Za osetljivost ljudi na političke vesti govori podatak da preko 20\% neodlučenih glasača menja svoje mišljenje na osnovu redosleda rezultata na pretraživaču \cite{Epstein_Robertson_2015} i da lažna politička vest može da promeni sećanje ljudi tako da su ubeđeni da se ona zapravo desila \cite{Murphy_Loftus_Grady_Levine_Greene_2019}.

Pored lakog i brzog širenja ovakvih vesti, problem uvećava sama količina istih i njihova dugotrajnost. Par nedelja pred napad na Kapitol, 5 miliona političkih dezinformacija je objavljeno na Facebook-u \cite{Mac_Silverman_2020}. Takodje, 3 meseca pred izbore u Sjedinjenim Američkim Dražavama 2016. godine, objavljeno je više lažnih političkih naslova, tri puta više ljudi ih je pročitalo i čak i posle dve godine takve lažne vesti su bile u prvih 10 priča na Twitter-u \cite{Silverman_2016} \cite{Knight_Foundation}.

Esencijalni preduslov za demokratiju čini autonomnost individualaca \cite{Genovesi_Kaesling_Robbins_2023} koja se gubi zbog širenja istih, često objavljivanih i deljenih lažnih, i polarizujućih vesti i propagande. Kao direktna posledica formira se mišljenje da su razlike u stavovima sa političkim protivnicima veće nego što zapravo jesu, što vremenom dovodi do segregacije društva. Kao indirektna posledica, demokratija postaje disfunkcionalna, jer je teže rešavati probleme zajedno sa neistomišljenicima i političkim protivnicima sa kojima se nema ništa zajedničko \cite{Center_for_Humane_Technology}.

Od početka eksplozije društvenih mreža 2010. godine broj demokratija u svetu je u konstantnom padu, a ekstremistički stavovi političara su u porastu \cite{Center_for_Humane_Technology}.


\subsubsection{Potencijalno dobar uticaj}
\label{subsec: potencijal_demokratija 2}


Manipulacija stanovništva od strane legitimno demokratski izabrane vlasti može se u nekim situacijama smatrati opravdanom. Obično su to situacije gde se narodom manipuliše zarad dobra stanovništva ili države \cite{Genovesi_Kaesling_Robbins_2023}. U ovakvim slučajevima sistemi preporuke bi olakšali širenje poruke i dopiranje do velikog dela društva, međutim uvek postoji pitanje da li je dobro da vlast ima ovakvo oruđe u svojim rukama.

Zloupotreba sistema preporuka Facebook-a se desila 2017. godine od strane vojske Mjanmara. Započeta je propagandna kampanja protiv manjine u Mjanmaru koja je dovela do genocida i dolazak generala vojske Mjanmara na vlast \cite{Reports_2018}.
